---
id: i
title: Перелік інших вихідних даних, які надаються замовником
sidebar_label: Додаток А
---

(довідковий)


## 1.
Фрагмент чинної містобудівної документації: генерального плану, детального плану або плану зонування території (за наявності останнього), схеми планування району (за наявності).

## 2.
Вихідні дані та вимоги на розроблення розділу інженерно-технічних заходів цивільного захисту (цивільної оборони) у разі необхідності.

## 3.
Пропозиції та дані про імпортні будівельні конструкції, вироби, обладнання з показниками енергоефективності, якщо це відомо замовнику.

## 4.
Матеріали інвентаризації, оціночні акти, рішення органів місцевого самоврядування про знесення і характер компенсації за будинки та споруди, зелені насадження, які підлягають знесенню (у разі необхідності).

## 5.
Дані для розроблення рішень з організації будівництва і складання кошторисної документації.

## 6.
Для об'єктів виробничого призначення додатково подаються такі матеріали:

1. дані технічних завдань на машини та обладнання з тривалим циклом розроблення, конструювання і виготовлення;

2. номенклатура продукції, виробнича програма;

3. технічні характеристики продукції підприємства;

4. відомості про імпортне та вітчизняне обладнання або креслення на нетипове та нестандартизоване обладнання з показниками енергоефективності;

5. необхідні дані щодо виконаних науково-дослідних робіт, пов'язаних зі створенням нових технологічних процесів і обладнання.

## 7.
При реконструкції, капітальному ремонті та технічному переоснащенні об'єктів будівництва:

1. звіти з        висновками          про    результати обстеження           будівельних конструкцій, обмірювальні креслення, відомості про послідовність перенесення існуючих інженерних мереж та комунікацій, дані з інвентаризації існуючих на підприємствах (будинках, спорудах) джерел забруднення;

2. технологічні планування діючих виробництв (цехів), ділянок зі специфікацією обладнання і відомостями про його стан;

3. умови на розміщення інвентарних тимчасових будівель і споруд, підйомно-транспортних машин та механізмів, місць складування будівельних матеріалів тощо;

4. переліки існуючих будинків (приміщень), будівель і споруд, підйомнотранспортних засобів, які можуть бути використані в процесі виконання будівельних робіт.

:::note Примітка
Перелік вихідних даних, які надаються замовником, визначається при підписанні договору на виконання відповідних стадій проектування.
:::