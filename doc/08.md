---
id: c08
title: 8 Робочий проект (РП)
---

## 8.1
РП розробляється для технічно нескладних об'єктів будівництва, а також об'єктів будівництва з застосуванням проектів (проектних рішень) повторного використання на підставі вихідних даних та схваленої при двостадійному проектуванні попередньої стадії.

РП розробляється для визначення містобудівних, архітектурних, художніх, екологічних, технічних, технологічних, інженерних рішень об'єкта будівництва, його кошторисної вартості.

## 8.2
РП є інтегруючою стадією проектування і складається з двох частин – затверджувальної частини та робочої документації. Склад і зміст затверджувальної частини наведені у ([додатках Д](.\e)) та ([Е](.\f)).

Для виконання будівельних робіт видається робоча документація у повному обсязі.

## 8.3
Затверджувальна частина РП та робоча документація передаються замовнику на паперовому (у чотирьох примірниках) та електронному носіях.

## 8.4
Склад та зміст розділів РП з капітального ремонту об'єктів, наведених у додатках ([додатках Д](.\e)) та ([Е](.\f)), може зменшуватися залежно від технічної та технологічної складності робіт.

В окремих обґрунтованих випадках при виконанні будівельних робіт з капітального ремонту, пов'язаних виключно з поліпшенням експлуатаційних показників, введених в експлуатацію в установленому порядку об'єктів будівництва, допускається розроблення лише дефектного акта, у якому визначаються фізичні обсяги робіт та умови їх виконання, а також складається кошторисна документація.
